# wmaa_czech_tools

 Czech tools for WMAA for public administration subjects

ℹ Notice: This repository and its content is only in czech language

## Popis

Toto je knihovna zdrojů, modelů a nástrojů pro oblast přístupnosti internetových stránek a mobilních aplikací (WMAA) (nejen) pro potřeby povinných subjektů podle Zákona č. 99/2019 Sb., o přístupnosti internetových stránek a mobilních aplikací subjektů veřejného sektoru.

### Obsažené nástroje

#### 1. WCAG auditní ISO šablona

K dispozici je šablona pro auditní nástroje podle ISO používající standard ITMP. Šablona vychází z testů souladu se standardem WCAG přizpůsobených na potřeby i českého prostředí a českého právního řádu.

Šablonu mohou ve svých nástrojích využít sami veřejnoprávní subjekty ke svému vlastnímu sebehodnocení, může (a měla by být) ale využita i u organizací realizující audity přístupnosti.

Více informací o šabloně se lze dočíst [na stránce na portálu pristupnost-informaci](http://www.pristupnost-informaci.cz/nastroje/wcag-hodnoceni-iso-sablona/)


#### 2. Vzorové prohlášení o přístupnosti

K dispozici je v různých formátech zdrojový text vzorového prohlášení o přístupnosti, které je v souladu a respektuje všechny tři platné regulační rámce. Lze jej tak využít jako prohlášení o přístupnosti pro internetové stránky povinných subjektů podle zákona 99/2019 s maximálním množstvím informací.

Text vzorového prohlášení si subjekt jen upraví tak, že místo klíčových slov doplní údaje o sobě a dovyplní si kapitoly jako je seznam jím aplikovaných výjimek a způsobů náhradního sdělení informace. Pak jej umístní na své internetové stránky. 


Více o možnostech vzorového prohlášení se dočtete [na stránce ke vzorovému prohlášení na portálu pristupnost-informaci.cz](http://www.pristupnost-informaci.cz/nastroje/vzorove-prohlaseni-o-pristupnosti/)

## Historie revizí

### verze 1.0 z 17.10.2019

Iniciální první verze repozitáře knihovny.

